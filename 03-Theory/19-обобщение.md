## Осигуряване на качеството
Осигуряване на качеството (Quality Assurance - QA): Систематичен модел на всички дейности, нужни да подсигурят адекватна увереност, че продуктът отговаря на определените технически изисквания. Това е набор от дейности, проектирани да оценят процеса, по който се създават продуктите.

Качество на софтуера
- Степента, до която система, компонент или процес отговаря на специфицираните изисквания.
- Степента, до която даден продукт удовлетворява нуждите и очакванията на клиента/потребителя.
- Включва характеристики като: функционалност, надеждност, използваемост, ефикасност, възможност за поддръжка, мобилност (според ISO).

Алтернативи за осигуряване на качеството
- Предотвратяване на дефекти (Defect Prevention): Премахване на потенциални източници на грешки преди да са се случили.
- Откриване на дефекти (Defect Detection): Изпълнение на системата с цел тестване и намиране на дефекти.
- Ограничаване на дефекти (Defect Containment): Ограничаване на ефекта от даден дефект, така че да не срине цялата система (напр. чрез recovery blocks, N-version programming).

## Тестови дейности, управление, автоматизация

### Тестови дейности
Тестово планиране и подготовка:
- Определяне на тестовата цел: Надеждност, покритие и др.
- Планиране на ресурси и персонал.
- Избор на формални модели и методи за тестване.
- Дефиниране на тестови сценарии (Test Case - TC): Комбинация от входни данни, условия за изпълнение и очаквани резултати за определена цел.
- Създаване и управление на тестови пакети: Колекция от отделни тестови сценарии.
- Дефиниране на тестова процедура: Условия за постигане на дадена цел при изпълнение и управление на тестовете.

Изпълнение на тестове и наблюдение:
- Базови стъпки
    - Заделяне на време и ресурси, изпълнение на тестовете, събиране на информация, проверка на резултатите и идентифициране на повреди.
- Особености
    - Прихващане на неуспешни тестове, повторно изпълнение на тестове за верификация на отстранени проблеми, наблюдение и управление на заделените ресурси.

Тестово измерване: Събиране на данни от изпълнените тестови дейности.

Анализ и проследяване:
- Анализ на индивидуалните тестови серии: Проверка на резултатите и идентифициране на проблеми.
- Анализ на общите тестови резултати: Анализ на тестовото покритие и оценка на надеждността.
- Дейности по отстраняване на повредите.

### Управление
- Вертикален модел на организация
    - Организацията е около продукта.
    - Една или повече тестови задачи се асоциират с определен изпълнител.
- Хоризонтален модел на организация
    - За големи организации.
    - Даден тестов екип изпълнява един тип тестове за всички продукти.
- Смесен модел:
    - На ниски нива (unit) се тества от екипите, отговарящи за проекта.
    - Системното тестване се извършва от сходни проекти.

### Автоматизация
- Цел: Освобождаване на тестерите от досадни и повтарящи се задачи и повишаване на производителността.
- Възможности за автоматизация:
    - Висока: Изпълнение на тестове, генериране на тестови данни, анализ на надеждност и тестово покритие.
    - Средна: Подготовка на тестови данни, създаване на формални модели.
    - Ниска: Цялостно планиране на тестовия процес, дефиниране на тестови процедури, докладване на проблеми.

## Видове Тестване

### С контролни списъци (Checklists)
- Систематизиране на тестването чрез създаване на списъци за проследяване на изтестваните елементи.
- Типове контролни списъци:
    - Базови: Прост списък от елементи, които да се изтестват.
    - Йерархични: Елементите са разделени на нива на база детайлност.
    - Комбинирани: Всеки елемент има множество атрибути.
    - Смесени: Съчетание на йерархични и комбинирани.
- Проблеми:
    - Трудности при покриване на цялата функционалност от различни гледни точки.
    - Припокриване на елементи в списъците.
    - Трудности при описване на сложни взаимоотношения.

### Тестване с класове на еквивалентност
- Тестовите сценарии се групират в класове на еквивалентност спрямо очаквания резултат. Идеята е, че ако един тест от даден клас мине, всички от този клас ще минат.
- Стъпки:
    - Дефиниране на класовете на еквивалентност.
    - Избор на един тестов сценарий за всеки клас.
- Типове разделяне:
    - Базирано на софтуерни елементи.
    - Базирано на определени свойства, релации или логически условия.
- Свързани техники
    - Дърво и таблица на вземане на решения, тестване базирано на предикати.

### Разделяне на входни домейни
- Генериране на тестови сценарии посредством анализ на входните данни на системата.
- Стъпки:
    - Дефиниране на входния домейн.
    - Разделяне на поддомейни.
    - Определяне на граничните стойности на поддомейните.
    - Избор на тестове, покриващи поддомейните и техните граници.
    - Тестване и анализ.

## Нива на тестване
- На ниво програмна единица (Unit Testing):
    - Тестване на малки програмни единици (методи, класове).
    - Най-често се извършва от програмистите.
    - Използва се методът на "Бялата кутия" (тества се вътрешната логика).
- Компонентно тестване:
    - Тестване на софтуерни компоненти (напр. библиотека).
    - Използва се "Бяла кутия" или "Черна кутия".
- Интеграционно тестване:
    - Тестване на интерфейсите и взаимодействието между компонентите след тяхното интегриране.
    - Изпълнява се от тестери.
    - Предимно "Бяла кутия".
- Системно тестване:
    - Тестване на външните системни операции и системата като цяло от гледна точка на потребителя.
    - Използва се методът на "Черната кутия" (тества се функционалността без знание за вътрешната имплементация), контролни списъци, крайни автомати.
- Тестване за приемане (Acceptance Testing):
    - Тества се готовността на системата за доставка до крайния потребител.
    - Използват  се статистически техники.
- Тестване при пускане на версия (Release Testing):
    - Бета тестване
        - Тестване при контролирана и ограничена доставка на продукта до крайни потребители.
    - Диагностично тестване
        - Пресъздаване и диагностициране на проблеми, настъпили при крайния потребител.
    - Регресивно тестване
        - Проверка дали съществуващите функционалности не са засегнати от направените промени в новите версии.

## Измерване и метрики
- Измерване
    - Процес, при който в съответствие с определени правила се съпоставят стойности на характеристиките на даден обект.
- Метрика
    - Числото, съпоставено на дадена характеристика при измерване.
- Характеристики на добра метрика
    - Уместна (relevant), валидна (valid), надеждна (reliable).
- Класификация на метриките:
    - Според предназначението
        - За оценка на ресурси, за прогнозиране на надеждност, за подобряване на процеса.
    - Според обекта
        - За софтуерен продукт, процес, проект.
- Метрики за качество на продукт:
    - Плътност на грешките (Defect density): Брой грешки на ред код.
    - Проблеми, докладвани от потребители (Customer problems).
    - Удовлетвореност на потребителя (Customer satisfaction).
- Метрики за качество на софтуерен процес:
    - Честота на грешките (Error density).
    - Сериозност на грешките.